
Aurelion Sol niegdyś ozdabiał nieprzebraną pustkę kosmosu astralnymi cudami swojego autorstwa, lecz Aspekty z Targonu podstępem zmusiły go do wyjawienia im sekretów stworzonego przezeń słońca. Jego przeogromna moc została przelana w nieśmiertelnych boskich wojowników, którzy mieli bronić nieistotnego świata zwanego Runeterrą. Teraz Aurelion chce wrócić do władania kosmosem — i nawet ściągnie gwiazdy z nieboskłonu, by tylko odzyskać wolność.