Nasus, mędrzec o głowie szakala, należy do grona potężnych Wyniesionych — bohaterskich, przypominających bogów postaci, które były niegdyś czczone przez mieszkańców Shurimy. Jego wyjątkowa inteligencja sprawiła, że stał się opiekunem wiedzy i niezrównanym strategiem, a jego mądrość przez stulecia prowadziła imperium do świetności. Po nieudanym Wyniesieniu Azira Nasus sam narzucił sobie wygnanie, stając się niczym więcej niż zaledwie legendą. Teraz, gdy Słoneczny Dysk ponownie powstał z piasków pustyni, Nasus powrócił i jest gotów poświęcić całą swą determinację, aby nie dopuścić do jego ponownego upadku.