Napędzany nieokiełznanym gniewem, Tryndamere przeszedł kiedyś cały Freljord, otwarcie rzucając wyzwanie najlepszym wojownikom północy, by przygotować się na nadchodzące czarne dni. Gniewny barbarzyńca długo czekał na możliwość pomszczenia swojego ludu, jednak ostatnimi czasy znalazł kompana w Ashe i zawarł z avarosańską wojmatką małżeństwo. Jego niemal nadludzka siła i wytrzymałość przeszły do legendy i pozwoliły mu i jego nowym sojusznikom odnosić niezliczone zwycięstwa wbrew wszelkim przeciwnościom.